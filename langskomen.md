# Langskomen bij KB-74

De teams werken in sprints van twee weken. Elke sprint trachten we een nieuwe bijdrage op te leveren die ons een stapje dichter bij ons doel brengt. Op de vrijdag waarmee we de sprint afsluiten presenteren de teams wat de sprint heeft opgeleverd. Deze presentaties zijn open voor het publiek, wat betekent dat iedereen die geinteresseerd is deze bij mag wonen en vragen mag stellen. We proberen daarbij een gastcollege te regelen en een panel samen te stellen van experts die reflecteert op de projecten.

Daarnaast kunnen geinteresseerden die laatste vrijdag ook eerder langskomen om een kijkje in de keuken te nemen. We zijn dan nog aan het werk in het studielandschap, en je kunt daar rondlopen en met de teamleden praten over waaraan ze werken. Neem daarvoor wel even contact met ons op.
